Week 42
======= 

Maandag 
------- 

Ik loop precies achter met de post. Kwam net iemand langs die wou weten of ik nog spoedbestellingen wou afgeven...

Dinsdag 
------- 

Het regent. Niet dat dat op zich zo erg is, maar blijkbaar regent het ook nog eens binnen, en dan recht in de nek van vier collega's en de hamster. Die eigelijk ook best onder de noemer 'collega' mag vallen.

Woensdag 
-------- 

De knappe van de boekhouding heeft blijkbaar de gewoonte om naaktfoto's op twitter te plaatsen onder de account van Geert Bourgois. Dat is goed nieuws, behalve dan het feit dat het wel degelijk naaktfoto's van Bourgois zijn.

Donderdag 
--------- 

Hurray! Wedstrijd van de maand! Deze maand de ongelooflijk spannende slakkenrace. En al helemaal omdat er 14 slakken meedoen, voor elke blonde kop in het bedrijf eentje.

Vrijdag 
------- 

Vrijdag, visdag. Blijkbaar ben ik niet de eerste die het aquarium omstoot. Wie zet dat ding dan ook in de lift. En dan dat irritant wachtmuziekje... 
Ben verder heel wat te weten gekomen deze week. Zo wist ik bv niet dat vissen konden zingen, laat staan vliegen. Maar ze doen het, 3 verdiepingen naar beneden. Ze zouden goed figuur slaan in het Parkourteam van de beveiliging, maar die trainen op dinsdag.